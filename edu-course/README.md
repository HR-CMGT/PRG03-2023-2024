# EDU-course

Tijdens deze module bereid je jezelf per les voor door middel van de
EDU-course. Dit is een middel om alle Javascript theorie uit dit kwartaal
tot je te nemen en gemakkelijk te kunnen herhalen als je iets nog niet
helemaal snapt.

> **Let op**: Meedoen aan deze EDU-course is verplicht. Deze opdrachten zijn
> voorwaardelijk om mee te mogen doen aan de praktijkopdracht. Lees de eisen
> hiervoor goed na in hoofdstuk 3.2 van de cursushandleiding.

## Installatie

### NodeJS

Als eerste moet je NodeJS installeren. Ga hiervoor naar de
[download](https://nodejs.org/en/download) pagina en kies hier de LTS-versie
voor je eigen besturingssysteem. Als tijdens de installatie gevraagd wordt of
het aan het `$PATH` toegevoegd moet worden antwoord je daarop "ja".

| ![NodeJS download](img/nodejs-download.png) | 
|:-------------------------------------------:| 
|              *NodeJS Download*              |

### Installatie plugin

Om de EDU-course te kunnen starten heb je de "JetBrains Academy" plugin nodig.
Deze kun je installeren door in PhpStorm naar je `Settings -> Plugins` te
gaan en daar te zoeken op "JetBrains Academy" in de Marketplace. Na installatie
moet je PhpStorm opnieuw opstarten.

| ![JetBrains Academy plugin](img/jetbrans-academy-plugin.png) | 
|:------------------------------------------------------------:| 
|                  *JetBrains Academy plugin*                  |

Na herstart kun je via `File -> Learn & Teach -> Browse courses` zorgen dat je
de course kunt gaan zoeken. Binnen dat venster kies je rechtsbovenin voor de
"Dutch language" zodat de course tevoorschijn komt.

| ![Marketplace Language](img/marketplace-language.png) | 
|:-----------------------------------------------------:| 
|            *De Nederlandse taal aanzetten*            |

Kies daarna `PRG03 - Javascript` en pas onder `Settings` het pad aan waar het project
wordt neergezet. Dit moet namelijk binnen je htdocs van XAMPP geplaatst worden!

| ![Start course](img/start-course.png) | 
|:-------------------------------------:| 
|    *Let op je pad binnen htdocs!*     |

Druk nu op `Start`. Daarmee wordt het nieuwe project geopend en volgt een scherm
waarin je een hoop commando's voorbij ziet komen omdat de course voor je
geïnstalleerd wordt. Wanneer je onderstaande ziet, is hij klaar en kun je dat
venster sluiten.

| ![Start course](img/install-finished.png) | 
|:-----------------------------------------:| 
|   *Wacht tot installatie 'finished' is*   |

## Starten met course

De installatie is gelukt en je kunt komende lessen dus voorbereid inkomen door
de gevraagde onderdelen uit te voeren.

> Bekijk op Brightspace dus goed wanneer jij jouw bewijs per onderdeel moet
> inleveren. Als je dit vergeet loop je het risico niet mee te kunnen doen
> aan de praktijkopdracht.

In de structuur zie je links de opdrachten, in het midden de code die je gaat
schrijven en rechts de uitleg wat je moet doen voor de betreffende opdracht.
Lees per opdracht de uitleg aan de rechterzijde aandachtig en gebruik evt.
de linkjes naar externe bronnen om je verder in te lezen.

| ![Course structure](img/course-structure.png) | 
|:---------------------------------------------:| 
|           *Overzicht van de course*           |

Wanneer je een opdracht hebt uitgevoerd klik je op de knop `Check`. Jouw code
wordt dan gecontroleerd en je ontvangt direct feedback wanneer het antwoord
nog niet goed is. Gebruik deze feedback om jouw antwoord aan te vullen.
Je kunt het zo vaak proberen als je wilt. Mocht je uiteindelijk niet uit een
opdracht komen, dan kun je de "Peek Solution" knop gebruiken. Daarmee kun je jouw
eigen antwoord vergelijken met het goede antwoord.

> De "Peek Solution" optie kun je natuurlijk ook gebruiken als je het wel goed hebt
> gedaan. Misschien verschilt de uitwerking en kun je daar weer van leren om je code
> netter te maken.

| ![Course feedback](img/course-feedback.png) | 
|:-------------------------------------------:| 
|      *Feedback na beantwoorden vraag*       |

|  ![Peek solution](img/course-peek-solution.png)   | 
|:-------------------------------------------------:| 
| *Peek Solution kun je gebruiken als je vastloopt* |

Wanneer je de opdracht uiteindelijk, met of zonder hulp, goed hebt opgelost, dan wordt
die opdracht links in de lijst groen. Wanneer jij jouw voortgang moet inleveren voor de
vereiste deadlines, dan moet je een screenshot inleveren waarop duidelijk te zien is dat
de vereiste opdrachten groen zijn.

| ![Voortgang course](img/course-progress.png) | 
|:--------------------------------------------:| 
|    *Zichtbare voortgang binnen de course*    |

Vanaf de opdrachten in het mapje `DOM` heb je ook je browser nodig. Aangezien je het
project in je `htdocs` map hebt gezet kun je via http://localhost/prg03-edu/ direct
bij de uitwerkingen van dit project. Je kunt alle bestanden die je niet herkent (op
onderstaande afbeelding rood omcirkelt) negeren. Dit zijn bestanden die op de achtergrond
nodig zijn om de course en bijbehorende tests te laten werken, maar deze zijn niet
zichtbaar binnen je PhpStorm.

| ![Browser overzicht](img/browser-overview.png) | 
|:----------------------------------------------:| 
|      *Overzichtspagina course in browser*      |

Navigeer naar de map waar jij jouw opdracht wilt testen. Bijvoorbeeld `DOM -> Selecting`
en open daar je console om je output te kunnen testen. Via
[deze website](https://balsamiq.com/support/faqs/browserconsole/) kun je inzien hoe je
de console per browser kunt activeren. Alle console.log statements zijn hier zichtbaar
wat je kan helpen tijdens het maken van de opdrachten.

| ![Browser course pagina](img/browser-console.png)  | 
|:--------------------------------------------------:| 
| *DOM -> Selecting opdracht met console in browser* |

> Ben niet bang om fouten te maken. Het hele doel van deze opdrachten is dat je
> voorbereid bent op de les, maar ook dat je in je eigen tijd nog kunt oefenen als
> je bepaalde concepten nog moeilijk vindt. Vooral veel plezier gewenst! 🎉
